# Quizmaster
1 Requirements voor de QuizMaster Huub van Thienen, Gerke de Boer, Michael Oosterhout 17 maart 2020 Inleiding Het Prlwytzkofsky College verzorgt cursussen in allerlei vakgebieden. Om de leerlingen te helpen met de stof wil het college een systeem maken waarmee formatieve toetsen, hierna te noemen quizzen, kunnen worden aangeboden. Leerlingen die een cursus volgen moeten uiteindelijk alle toetsen van die cursus een keer succesvol afronden, zodat ze laten zien dat ze de stof beheersen. Het toetssysteem bevat een database met voor iedere quiz een aantal vragen. Deze vragen worden via een desktopapplicatie aan de leerlingen gepresenteerd. Bij iedere quiz hoort een succesdefinitie: het aantal vragen dat de student minimaal goed moet hebben beantwoord. Uiteraard moet de succesdefinitie lager zijn dan het aantal vragen in de quiz. 1.1 Beginsituatie Er is al een begin gemaakt van het systeem. Er is een startproject. Het startproject bevat een opzet van de applicatie op basis van de ModelViewController Architectuur. Er is een aantal schermen (de Views) gegeven. In dit document staat verder informatie over de requirements van het systeem. Een aantal belangrijke objecten, gebruikersrollen en user stories is al beschreven. Deze vormen de basis van het te bouwen systeem. 2 De applicatie Quizmaster In dit hoofdstuk wordt een overzicht gegeven van de objecten en de rollen. Tevens staan er aanwijzingen voor de bouw van een aantal klassen. 2.1 Objecten Bij de beschrijving van het Quizmaster systeem wordt een aantal objecten gebruikt die hier worden beschreven. Gebruiker Een gebruiker is iemand die gebruik mag maken van het systeem. De Quizmaster legt van iedere gebruiker de naam, het wachtwoord en de rol vast. Gebruikers krijgen toegang tot de Quizmaster door hun naam en wachtwoord in te voeren in het login scherm. Cursus Een cursus heeft een naam en een coördinator. Een cursus heeft nul of meer groepen die deze cursus volgen. Bij een cursus horen nul of meer quizzen. Quiz Een quiz hoort bij een cursus. Een quiz bestaat uit één of meer multiplechoicevragen. Iedere vraag heeft twee of meer antwoorden. Vraag Een vraag hoort bij een quiz. In deze versie heeft een vraag altijd één juist antwoord en drie onjuiste antwoorden. Groep Een groep is een aantal studenten die een bepaalde cursus volgt, daarom heeft iedere groep een cursus. Een student die meerdere cursussen volgt wordt voor iedere cursus in een groep ingedeeld, het is dus niet zo dat een student voor het hele studiejaar in dezelfde groep zit. Iedere groep heeft een naam en een docent. Een coördinator (van de cursus bij deze groep of van een andere cursus) kan ook docent van een groep zijn. 2.2 Rollen Student Een student maakt alle quizzen die voor een cursus vereist zijn. Docent Een docent gebruikt het systeem om de voortgang van de studenten in zijn klas te bewaken. Daartoe vraagt hij overzichten op van de studenten en hun prestaties tot nu toe. Coördinator Een coördinator is verantwoordelijk voor het beheer van de eigen quizzen. Zij voert vragen in (met de antwoorden natuurlijk!) en bepaalt de succesdefinitie. Iedere coördinator is ook docent en kan dus ook alle taken die bij de docentrol horen uitvoeren. Administrator Een administrator maakt cursussen en groepen, deelt cursisten in en wijst een docent toe aan die groep. Ook bepaalt hij wie er coördinator is van een cursus. Technisch beheerder Een technisch beheerder is verantwoordelijk voor het functioneren van het systeem. Hij maakt gebruikers aan met een naam en een wachtwoord. Van iedere gebruiker legt hij de rol vast. 3 2.3 Architectuur Er is gekozen voor een ModelViewController architectuur. En voor de persistentie wordt gebruik gemaakt van zogenaamde Database Access Objects (DAO’s). 2.3.1 Views Een deel van de applicatie betreft het aanmaken, wijzigen en verwijderen van objecten. In het algemeen geldt dat het scherm voor het aanmaken van een nieuw object hetzelfde moet zijn als het scherm voor het wijzigen van een object. Bij het aanmaken van een nieuw object zijn alle velden leeg en bij het wijzigen van een bestaand object zijn alle velden ingevuld met de waarden van het bestaande object. Er is voor elk object ook een beheerscherm. Een dergelijk scherm kent minimaal vier knoppen: Nieuw, Wijzig, Verwijder en Menu. Het scherm bevat een lijst van alle voor de gebruiker relevante objecten die in de database aanwezig zijn. De functie van de Menu-knop mag je zelf bepalen en het staat je vrij om het scherm uit te breiden met andere knoppen. Zorg wel voor een consistente opmaak van de schermen binnen het project. 2.3.2 Models In principe moet voor elk object een model klasse geschreven worden. Zo’n klasse maakt het mogelijk de objecten te instantiëren. 2.3.3 Controllers De controller klassen leggen de verbinding tussen de Views, de Models en de Database Access Objects (DAO’s). 2.3.4 DAO’ en GenericDAO De DAO’s voor de objecten gebruiker, cursus, groep, quiz en vraag moeten allemaal de interface GenericDAO.java implementeren. Hiervoor is het nodig dat al deze objecten een surrogaatsleutel INT hebben. 4 User stories 3.1 Algemeen Inloggen Als gebruiker wil ik in het systeem kunnen inloggen zodat ik de functies die bij mijn rol horen kan uitvoeren. (scherm login.fxml). Taakselectie Als gebruiker wil ik na het inloggen een overzicht van de mogelijke taken krijgen zodat ik daar een keuze uit kan maken (scherm welcomeScene.fxml). Bij deze keuze wil ik alleen de taken aangeboden krijgen die bij mijn rol passen. 3.2 User stories voor de rol Student In- en uitschrijven Als student wil ik mij voor een cursus kunnen in- of uitschrijven zodat ik de quizzen van die cursus kan maken. Bij de inschrijving wil ik mij voor meerdere cursussen tegelijk kunnen inschrijven. Opmerking Voor het in- en uitschrijven wordt hetzelfde scherm gebruikt. Dit scherm bevat twee lijsten, links de lijst met cursussen waarvoor de student nog niet is ingeschreven, rechts de lijst met cursussen waarvoor zij al wel is ingeschreven. De lijsten ondersteunen multiple selections. Door in de linker lijst één of meer vakken te selecteren en op de [—>]- knop te klikken wordt de student voor die cursussen ingeschreven. Door in de rechter lijst één of meer vakken te selecteren en op de [&lt;—]- knop te klikken wordt de student voor die cursussen uitgeschreven. In beide gevallen worden de lijsten bijgewerkt. (Scherm studentSignInOut.fxml) Quiz selecteren Als student wil ik een quiz kunnen selecteren zodat ik die vervolgens kan gaan invullen. Op het selectiescherm worden alleen de quizzen aangeboden van de cursussen waarvoor ik ben ingeschreven. Een student mag een quiz meerdere keren invullen. Bij een quiz die de student al eerder heeft ingevuld wordt achter de naam van de quiz de datum van de laatste poging en het resultaat daarvan vermeld. (Scherm selectQuizForStudent.fxml) Quiz invullen Als student wil ik een quiz kunnen invullen1 om zo de stof beter te begrijpen en aan de eisen van de cursus te voldoen. Voor iedere vraag van de quiz wordt het volgende scherm getoond (fillOutQuiz.fxml): 1 1We gebruiken de term “invullen” in plaats van “maken” om verwarring met het maken van een quiz door de coördinator te voorkomen. 5 Hou rekening met het volgende: • Het label (“Vraag 1” in de figuur) moet worden aangepast om het juiste vraagnummer weer te geven. • De text area bevat de vraag en de antwoorden. De antwoorden worden daarbij in willekeurige volgorde gepresenteerd. • Door op een van de knoppen [Antwoord A] t/m [Antwoord D] te klikken wordt het betreffende antwoord geregistreerd en de volgende vraag getoond. • Door op Volgende te klikken wordt de volgende vraag getoond maar er wordt geen antwoord geregistreerd. • Door op Vorige te klikken wordt de vorige vraag getoond zonder een antwoord te registreren. • Als een student een vraag twee of meer keer beantwoordt, wordt alleen het laatst gegeven antwoord geregistreerd. • Als de laatste vraag is beantwoord, of als de student bij de laatste vraag op Volgende klikt wordt het feedback scherm getoond. Quiz afsluiten en feedback Als student wil ik na de beantwoording van de laatste vraag een scherm zien met daarop een overzicht van alle keren dat ik deze quiz heb gedaan met daarbij het behaalde resultaat. (Scherm studentFeedback.fxml) 6 3.3 User stories voor de rol Docent Functionaliteit voor de docenten behoort niet tot deze release van de applicatie. 3.4 User stories voor de rol Coördinator Quizzen CRUD Als coördinator wil ik de volledige CRUD-functionaliteit voor het beheer van quizzen hebben behorende bij cursussen waarvoor ik de rol coördinator heb (schermen manageQuizzes.fxml, createUpdateQuiz.fxml). Vragen CRUD Als coördinator wil ik de volledige CRUD-functionaliteit voor het beheer van vragen hebben die behoren tot de bovenstaande quizzen (schermen manageQuestions.fxml, createUpdateQuestion.fxml). Hou rekening met het volgende: Een vraag is altijd multiple-choice met vier mogelijke antwoorden. Daarom wil ik: 1. De tekst van de vraag invoeren of wijzigen. 2. De tekst van ieder antwoord invoeren of wijzigen. 3. Een bestaand antwoord wijzigen. NB In de lijst van antwoorden moet het eerste antwoord het juiste zijn. De volgende antwoorden in de lijst zijn de onjuiste antwoorden. Bij de presentatie van een vraag aan een student worden de antwoorden in een willekeurige volgorde aangeboden zodat het eerste antwoord niet noodzakelijkerwijs het juiste is (Scherm createUpdateQuestion.fxml), Dashboard Als coördinator wil ik op één scherm een overzicht kunnen opvragen van alle cursussen, quizzen en vragen waarvoor ik de rol coördinator heb. Dit scherm bevat drie lijsten: een lijst van cursussen, een lijst van quizzen voor de geselecteerde cursus en een lijst van vragen voor de geselecteerde quiz. Als er geen cursus is geselecteerd is de lijst van quizzen leeg, en mutatis mutandi geldt dit ook voor de lijst van vragen. De lijst met quizzen en de lijst met vragen hebben twee knoppen: een knop om een nieuw item in die lijst te maken en een knop om het geselecteerde item in die lijst te wijzigen. Het scherm (coordinatorDashboard.fxml) ziet er zo uit: 7 3.5 User stories voor de rol Administrator Cursussen CRUD Als administrator wil ik de volledige CRUD-functionaliteit voor het beheer van cursussen hebben. (schermen manageCourses.fxml, createUpdateCourse.fxml). Groepen CRUD Als administrator wil ik de volledige CRUD-functionaliteit voor het beheer van groepen hebben. Toevoegen en verwijderen van studenten aan groepen hoort hier nog niet bij (deze functionaliteit is geen onderdeel van de huidige release)! (schermen manageGroups.fxml, createUpdateGroup.fxml). 3.6 User stories voor de rol Technisch beheerder Gebruikers CRUD Als technisch beheerder wil ik de volledige CRUD-functionaliteit voor het beheer van gebruikers hebben (schermen manageUser.fxml, createUpdateUser.fxml).
